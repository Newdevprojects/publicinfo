[[Comparaison_RT]]  
Permalink : https://newdevprojects.github.io/publicinfo/RT/Art_06N-4.html

# Artikel 6.4. - Verbod op roken, alcohol, drugs en hallucinerende middelen

(Artikel 81 van de wet van 4 augustus 1996 betreffende het welzijn van de werknemers bij de 
uitvoering van hun werk;  

Art. 7 tot en met 14 van het koninklijk besluit van 2 oktober 1937 houdende het statuut van het 
rijkspersoneel; 

Koninklijk besluit van 19 januari 2005 betreffende de bescherming tegen tabaksrook); 

Omzendbrief nr. 573 van 17 augustus 2007.)

# Artikel 6.4.1. - Verbruik van alcohol in de gebouwen van de FOD Economie 

Het gebruik van alcohol is strikt verboden tijdens de uitoefening van de functie en in de gebouwen van de FOD Economie. 

Het gematigd gebruik van alcohol is uitzonderlijk geduld mits de Directeur-Generaal of Stafdirecteur zijn gemotiveerd, schriftelijk en voorafgaand akkoord verleent, en nadat de Voorzitter van het Directiecomité op de hoogte werd gebracht.

# Artikel 6.4.2. - Staat van dronkenschap 

De medewerker mag zich niet in staat van dronkenschap bevinden in de gebouwen van de FOD Economie, ongeacht of het drinken van alcohol nu binnen of buiten de gebouwen plaatsvond. 

Elke medewerker die zich in staat van dronkenschap bevindt, zal door zijn [leidinggevende] worden verzocht om de gebouwen van de FOD Economie te verlaten via zijn eigen middelen. 

Hij dient de dag of halve dag dat hij niet heeft kunnen werken te regulariseren via een dag verlof of compensatieverlof. 

# Artikel 6.4.3. - Roken 

Het is verboden te roken in de gebouwen en de voertuigen van de FOD Economie. 

De medewerker die tijdens de werkuren de gebouwen verlaat om te roken, moet uitprikken. 

# Artikel 6.4.4. - Drugs en hallucinerende middelen 

Het gebruik van drugs en hallucinerende middelen is strikt verboden in de gebouwen van de FOD Economie en in het algemeen tijdens de prestaties. 

De medewerker mag zich in geen geval onder invloed van drugs of hallucinerende middelen bevinden in de gebouwen van de FOD Economie of tijdens de uitoefening van zijn functie, of die nu in de gebouwen of erbuiten werden gebruikt. 

Elke medewerker die zich onder invloed van drugs en hallucinerende middelen bevindt, wordt door zijn [leidinggevende] verzocht de gebouwen van de FOD Economie te verlaten.  
Hij dient de dag of halve dag dat hij niet heeft kunnen werken te regulariseren via een dag verlof of compensatieverlof. 

### Annexe 20 RT (Alcool, tabac, drogues et substances hallucinogènes)


