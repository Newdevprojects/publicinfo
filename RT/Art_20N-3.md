[[Comparaison_RT]]  
Permalink : https://newdevprojects.github.io/publicinfo/RT/Art_20N-3.html

# Artikel 20.3. - Ontslag in het kader van de evaluatiecyclus 

De vermelding “onvoldoende” wordt toegekend aan de medewerker die:  
-ofwel minder dan 50% van zijn prestatiedoelstellingen heeft gerealiseerd;  
-ofwel niet de competenties heeft ontwikkeld die noodzakelijk zijn om zijn functie op bevredigende wijze uit te oefenen;  
-ofwel niet beschikbaar was voor de gebruikers van de dienst, ondanks de vermaningen die het gedurende de hele periode kreeg en onder voorbehoud dat die feiten geen voorwerp van een tuchtprocedure uitmaken. 

De bijdrage tot de teamprestaties wordt beoordeeld als een verzwarend of verzachtend element. Als de medewerker echter het voorwerp is van een tuchtprocedure voor feiten die dat domein betreffen, mag hier met die feiten geen rekening worden gehouden. 

Tijdens de evaluatieperiode brengt de functionele chef de hiërarchische meerdere van de medewerker onmiddellijk op de hoogte als hij vreest dat de evaluatie, of in voorkomend geval, het verplichte stagefunctioneringsgesprek met de vermelding "te verbeteren" of de vermelding "onvoldoende" moet worden afgesloten. 

De directeur P&O of zijn gemachtigde verifiëren of elke medewerker geëvalueerd wordt binnen de termijnen. Binnen de twintig dagen na de kennisgeving van het evaluatierapport, kan de medewerker in beroep gaan tegen de vermelding. 

Het beroep wordt ingesteld bij de leidend ambtenaar, die onmiddellijk, bij voorkeur per e-mail, een ontvangstbericht stuurt en het beroep onverwijld doorgeeft aan de bevoegde beroepscommissie.  

Indien de commissie heeft voorgesteld de vermelding te wijzigen, neemt de leidend ambtenaar de beslissing:  
-hetzij de vermelding te wijzigen overeenkomstig het advies van de commissie,  
-hetzij de oorspronkelijke vermelding te bevestigen.

De leidend ambtenaar deelt zijn beslissing aan de medewerker in beroep mee binnen de twintig werkdagen na de ontvangst van het advies. 

De evaluatieperiode die onmiddellijk volgt op de toekenning van de vermelding “onvoldoende” aan de medewerker is zes maanden. Deze periode wordt verlengd pro rata van de dagen verlof of afwezigheid die om welke reden dan ook zijn toegekend.  
Ze wordt eveneens pro rata verlengd wanneer de medewerker deeltijds werkt. 

Indien in de drie jaren na de toekenning van de eerste vermelding "onvoldoende" een tweede vermelding "onvoldoende" wordt gegeven, zelfs als ze niet opeenvolgend zijn, ontslaat de leidend ambtenaar de medewerker omwille van beroepsongeschiktheid of stelt hij dit voor aan de overheid die de benoemingsbevoegdheid heeft of waaraan de benoemingsbevoegdheid overgedragen werd. 

De periode van drie jaar wordt verlengd met de som van de verlofdagen of afwezigheiddagen die de medewerker tijdens die periode heeft genoten, als die meer dan 90 dagen bedragen. 

Er wordt een toelage wegens ontslag toegekend aan de medewerker dat wordt ontslagen wegens beroepsongeschiktheid. Het bedrag van de toelage wordt vastgelegd in het koninklijk besluit van 13 juli 2017 tot vaststelling van de toelagen en vergoedingen in het federaal openbaar ambt.

Deze procedure wordt beschreven in het koninklijk besluit van 24 september 2013 betreffende de evaluatie in het federaal openbaar ambt; het koninklijk besluit van 13 juli 2017 tot vaststelling van de toelagen en vergoedingen in het federaal openbaar ambt. 

### Article 4.3. - Licenciement dans le cadre du cycle d’évaluation (RT)

La procédure est décrite aux articles 19 à 28 de l’arrêté royal du 2 août 2002 instituant un cycle d’évaluation dans les services publics fédéraux. 

> *citation des Art. 19 à 28 de l'AR du 02.08.2002*  
> <u>NB :</u> cet arrêté royal avait été rendu caduque par l'AR du 24.09.2013

